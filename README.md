# Anàlisi de l'expressió inflamatòria i la supervivència dels pacients cirròtics

En el present informe es pretén descriure la resposta inflamatòria que desenvolupen els pacients amb cirrosi en els diferents estats de la malaltia i la seva mortalitat.
Per una banda, s’estudiaran els marcadors d’inflamació sistèmica tant en pacients diagnosticats amb ACLF en cirrosi descompensada (ACLF) com en pacients amb cirrosi descompensada sense ACLF (AD), cirrosi compensada (CC) i sans (H). La relació entre l’expressió inflamatòria i l’agreujament de la cirrosi hepàtica en els grups de pacients definits es vol visualitzar mitjançant mapes de calor. A més a més, s’analitzaran aquests patrons d’inflamació estratificant segons els tipus d’insuficiències o disfuncions orgàniques que pateixen els pacients. En aquest punt s’estudiaran possibles associacions entre els marcadors biològics que puguin explicar agrupacions entre pacients a partir de l’anàlisi de clústers, i també s’examinaran les agrupacions naturals entre els pacients en funció de la seva resposta inflamatòria. 
D’altra banda, es descriurà la supervivència als 28, 90 i 180 dies dels pacients cirròtics descompensats amb ACLF i sense ACLF, subdividint també els grups de pacients en funció de les lesions orgàniques. En aquest estudi l’esdeveniment d’interès principal serà la mort causada per cirrosi i es considerarà que el trasplantament de fetge modifica la probabilitat de que es doni aquest succés. Per tant, es modelitzarà el temps de supervivència en el cas de riscos competitius considerant el trasplantament de fetge com l’esdeveniment secundari que competeix amb la mortalitat.
